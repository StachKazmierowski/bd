# bd


Założenia
Poniższe założenia należy traktować jako wstępne, mogą one ulegać zmianom polegającym na wyjaśnieniu ewentualnych wątpliwości. Zakres aplikacji nie ulegnie zmianie.

Pewne muzeum sztuki zgromadziło dużą ilość dzieł sztuki (obrazów, rzeźb itp.) -- będziemy je nazywać eksponatami. Muzeum ma skomputeryzowaną księgowość i dysponuje sprzętem komputerowym, który chce wykorzystać do wprowadzenia komputerowej obsługi informacji o posiadanych eksponatach.

Każdy eksponat jest opisany unikalnym kodem eksponatu (identyfikatorem), tytułem, typem i rozmiarem; rozmiar składa się z wysokości, szerokości i wagi.

Każdy eksponat jest dziełem jakiegoś twórcy, ale dla niektórych eksponatów artysta nie jest znany (i raczej już nie będzie). Opis artysty obejmuje unikalne ID (identyfikator), imię i nazwisko, rok urodzenia i rok śmierci (pusty dla artystów żyjących). Baza danych ma przechowywać informacje wyłącznie o tych artystach, których dzieła są własnością muzeum.

Muzeum posiada kilka galerii, w których wystawia eksponaty, organizuje też okazjonalnie wystawy objazdowe. Galeria może mieć kilka numerowanych sal, dla każdej sali określona jest maksymalna liczba obrazów, które można w niej powiesić (,,pojemność'').

W każdym momencie eksponat może być więc:

zamknięty w magazynie, np. w celu konserwacji;
wystawiony w którejś galerii i przechowujemy wtedy informację o galerii i sali;
na wystawie objazdowej, wtedy powinniśmy pamiętać identyfikator wystawy, miasto gdzie się odbywa oraz daty rozpoczęcia i zakończenia.
Dla każdego eksponatu muzeum chce przechowywać całą historię ekspozycji, nie tylko bieżące zdarzenia.

Potrzebna jest baza danych wraz z aplikacją wspierającą opisany proces. Kontakt z użytkownikami może odbywać się przez przeglądarkę WWW lub lokalny program kliencki, ale powinien być komfortowy (czyli interfejs tekstowy wykluczamy).

Twoim zadaniem jest zaprojektowanie i realizacja aplikacji wspomagającej opisany proces. Aplikacja powinna być wygodna w użyciu i używać bazy danych.

Aplikacja powinna umożliwiać pracownikom muzeum:

Wprowadzanie informacji o eksponatach, artystach i galeriach do bazy danych.
Zmienianie informacji o położeniu eksponatów (uwaga na poprawność logiczną).
Wprowadzanie informacji o wystawach objazdowych.
Przeszukiwanie zgromadzonej informacji, np. aby powiedzieć klientowi, jakie dzieła danego artysty może obejrzeć w tej chwili.
Przeszukiwanie informacji powinno być możliwe rownież dla zwiedzających muzeum (czyli szerokiej publiczności), poza informacjami ,,historycznymi''.

Należy uwzględnić następujące reguły poprawności:

żaden obraz nie powinien przebywać na wystawach objazdowych dłużej niż 30 dni rocznie;
muzeum powinno zawsze mieć w swoich galeriach lub w magazynie co najmniej jeden obraz każdego artysty.
Podaną informację należy uzupełnić zgodnie ze zdrowym rozsądkiem (zdrowy rozsądek tez punktujemy ;-).

Warunki zaliczenia
Należy przygotować

Model ERD umieszczony na stronie WWW w pracowni.
Skrypt tworzący bazę danych w PostgreSQL na serwerze w laboratorium studenckim. Oprócz definicji tabel skrypt musi zawierać co najmniej jeden sensowny wyzwalacz oraz jedną procedurę składowaną nie związaną z wyzwalaczem. Skrypt należy również umieścić na stronie.
Aplikację klienta na Linuxa napisaną w prawie dowolnym języku programowania, może poza C++, Basicem i Perlem. Może to być aplikacja WWW lub zwykły program.
